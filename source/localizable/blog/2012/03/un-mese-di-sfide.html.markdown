---
title: Un mese di nuove sfide!
date: 2012/03/12
---

In effetti mi sembrava che fosse tutto troppo tranquillo ultimamente.
Qualcosa doveva capitare. Sta capitando.

Innanzitutto, nuova sfida lavorativa! Era da qualche tempo che seguivo
le mosse di [Cantiere Creativo], una delle principali realtà Ruby a Firenze,
ed il caso ha voluto che fosse proprio [Matteo] a contattarmi per una
proposta allettante: tentare di sostituire degnamente [Silvio], in
procinto di iniziare la sua avventura con [Extendi].

In Cantiere ho ritrovato molti dei punti fermi che stiamo cercando di
perseguire in [weLaika]: passione per la trasparenza, impegno nel mondo
open source, voglia di fare community, ricerca di qualità.

Ho pensato che un po' di sana compagnia nel mio lavoro quotidiano da
remote worker per weLaika non poteva che fare bene, così come il mettere il
piede in una società per certi versi molto simile a quella che
desideriamo costruire, ma con maggiore esperienza e contatti.

Per qualche mese tenterò quindi l'esperimento di far convivere il mio
costante impegno in weLaika, con questa nuova posizione di responsabilità
in Cantiere, continuando lo sforzo di Silvio nello sviluppo del CMS open
Rails-based [Railsyard].

Se latito, *ora sapete il perchè*.

## Appuntamenti per coders!

A Marzo, con la bella stagione, parte il primo gruppone di eventi per
nerd. Prima di tutto, il [CodeMotion] di Roma, il 23 e 24 marzo. Ci
sarete, vero?

In weLaika, in forte astinenza del [RailsRumble] che sembra latitare, ci
auto-organizzeremo in 48 ore di forsennato coding in compagnia, se
qualcuno in Torino volesse unirsi sarà il benvenuto!

In Cantiere si sta cercando di organizzare verso fine mese il primo
Ruby Social Club fiorentino, anche se è probabile che non si chiami
proprio così. Non c'è ancora una data precisa, ma appena si saprà
qualcosa di preciso batterò un colpo su Twitter.

[Cantiere Creativo]: http://cantierecreativo.net
[weLaika]: http://welaika.com
[Silvio]: http://twitter.com/silviorelli
[Matteo]: http://tiwtter.com/spleenteo
[Railsyard]: http://railsyardcms.org
[Extendi]: http://www.extendi.it/
[CodeMotion]: http://www.codemotion.it/
[RailsRumble]: http://www.railsrumble.com
