---
title: Chi sono
layout: page
---

Cresciuto a Torino, fiorentino d'adozione, 26 anni, due figli, una decina d'anni d'esperienza nello sviluppo sul web.

Come tutti gli amatori che si rispettino inizio con Frontpage, poi arrivano i blog. Nel 2007 m'invento insieme a [Federico](http://www.jimmy2k.it) un'estensione per Firefox chiamata [DownThemAll!](http://www.downthemall.net/) (ad oggi 43 milioni di download). Proseguo a lavorare come freelance su decine di progetti PHP e Wordpress. Nel frattempo mi laureo in Ingegneria Informatica al Politecnico di Torino (un tempo si sarebbe detto "a pieni voti") e mi faccio le ossa sul web-development serio.

Dopo una parentesi di lavoro dipendente durato qualche anno parallelamente allo studio, nel 2010 sono tra i fondatori di [weLaika](http://www.welaika.com), società cooperativa informatica specializzata in applicazioni e gestionali in Ruby/Rails e applicazioni mobile Android ed iOS (native e web-based).

Dal Febbraio 2012 collaboro continuativamente con [Cantiere Creativo](http://www.cantierecreativo.net/) — azienda di comunicazione e sviluppo web fiorentina focalizzata su modalità di lavoro agili — come responsabile per lo sviluppo di Railsyard, CMS framework modulare Rails-based.
