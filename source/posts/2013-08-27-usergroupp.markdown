---
layout: post
title: "Nuovo progetto personale: gestisci il tuo user group con Usergroupp"
tags:
---

Da un paio di mesi ho iniziato a lavorare ad un nuovo progetto personale. Si
chiama [Usergroupp](http://www.usergroupp.com/) ed è un Saas che permette agli
organizzatori di user group locali di costruire, mantenere ed organizzare il
proprio sito web.

Con Usergroupp puoi gestire eventi, news, pagine, sponsor, foto. Puoi monitorare i RSVP
e permettere ai tuoi membri di sottomettere talk-proposals, con voting pubblico
dei più voluti. [Un esempio di cosa è possibile ottenere è visibile qui](http://flor.usergroupp.com/).

Il tutto con una veste grafica pulita, minimale, personalizzabile e responsive.

E' una nicchia di mercato che attualmente non viene coperta da nessun servizio,
e la qualità media dei siti dedicati a questo tipo di eventi è pessima. Vivendo
personalmente la problematica con il [Flor](http://florenceonruby.it),
è il classico progetto *scratch-your-own-itch*.

Il tempo per gli organizzatori per lavorare su un sito è poco (se non nullo);
spesso si finisce per buttare una pagina in Bootstrap, aggiornandola quando
capita. Ed è un peccato, perchè sono eventi divertenti e incredibilmente utili:
il rischio è quello di coinvolgere meno persone di quante si potrebbero.

C'è ancora molto da fare, ma per la prima volta sto cercando di applicare i principi 
Lean Startup durante lo sviluppo, promuovendo la trasparenza e cercando feedback
con i potenziali clienti da subito, prima di perdere tempo implementando
funzionalità sbagliate. Le prime mail sono partite quando online era visibile
solamente un layout statico dell'home page. Con buona pace del classico orgoglio da
developer che vorrebbe tutto perfetto prima di un lancio :)

Ho contattato decine di organizzatori di gruppi nel mondo, ed è stata una strategia 
che ha pagato da subito, evidenziando problematiche a cui non avevo minimamente 
pensato. Il primo batch di 8 impavidi organizzatori mi ha dato l'OK a provare il
prodotto. L'interesse sembra esserci, la voglia (mia) pure.

Vi tengo aggiornati, se qualcuno volesse provarlo deve solo chiedere :)

