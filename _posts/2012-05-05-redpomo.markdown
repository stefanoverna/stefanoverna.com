---
layout: post
title: "Redpomo: la mia risposta al time-tracking"
date: 2012/05/05
external_link: https://github.com/stefanoverna/redpomo
---

Quando si tratta di gestire una piccola compagnia di sviluppo software,
essere in grado di stimare i tempi di consegna dei progetti in corso,
e dunque poter pianificare le disponibilità future dei (pochi)
sviluppatori è fondamentale.

Uno degli strumenti più semplici ed efficaci in grado di fornirci delle metriche
tali da farci arrivare a quest'obiettivo è proprio il time-tracking.

## Il problema: time-trackare fa schifo

Sei uno sviluppatore? Bene, allora sai quanto sia intimamente disturbante
e innaturale l'atto del time-tracking, soprattutto se imposto dall'alto.
Nonostante riconosca il suo valore nel medio periodo, non c'è cosa più
odiosa e facile da dimenticare.

Quando farlo? A fine giornata? Ci sono giornate così lunghe che
ricordarsi con un minimo di dettaglio cosa e quanto è stato fatto la
mattina è semplicemente impossibile. Ad ogni context switch?
Figuriamoci.. non è raro dover alternare task ogni 5-10 minuti.. e se ogni
volta si dovesse segnare il tempo..

Bisogna fare qualcosa!

## Pomodoro

Una tecnica molto semplice e che consiglio a tutti per aumentare la
propria capacità di concentrazione — e dunque ridurre i context-switch
— è quella del [Pomodoro](http://it.pomodorotechnique.com/):

* Scegli un task da completare;
* Imposta il Pomodoro a 25 minuti (il Pomodoro è il timer);
* Lavora sul task senza distrazioni o interruzioni fino a che il Pomodoro
  non suona;
* Prenditi un piccolo break (5 minuti vanno bene);
* Ogni 4 pomodori prenditi una pausa un po' più lunga.

Nonostante la banalità (o proprio grazie a questa) posso garantire che
funziona, e rende drammaticamente visibile fin da subito la quantità di
cambi di contesto che mediamente eseguiamo senza rendercene conto.

Ogni 25 minuti il rumore di un timer da cucina parte a festeggiare il
periodo di concentrazione appena concluso, ed il ticchettio continuo dopo
poco tempo verrà associato a sentimenti positivi e di "buon lavoro".

Come avrete intuito, il Pomodoro è involontariamente un'ottima forma di
time-tracking: non viene percepito dallo sviluppatore come una inutile
imposizione dall'alto, ma come strumento di supporto attivo al proprio
lavoro: da quando lo utilizzo, le mie ostilità verso il concetto di
time-tracking sono pressochè terminate.

## Redpomo

Dopo l'illuminazione di qualche mese fa col Pomodoro, il mio workflow
nell'ultimo mese si è ulteriormente raffinato. Il risultato finale
è Redpomo, una gemma che integra e amalgama insieme i 3 strumenti che
utilizzo giornalmente.

Qui in fondo uno screencast per spiegarvi meglio di cosa si tratta.

<iframe src="http://player.vimeo.com/video/41710546" width="600" height="375" frameborder="0" webkitAllowFullScreen="true" mozallowfullscreen="true" allowFullScreen="true"></iframe>

